<?php $title="Inland Empire";
$navi1="f";$navi2="f1";
$menu="ff";?>
<?php include "./scripts/hlavicka.php"?>
  <img class="right" src="img/f25/01.jpg" alt="Inland Empire" height="250" width="165">
  <ul>
  <li>2006</li>
  <li>USA, Francie, Polsko; 172 minut</li>
  <li><b>Hrají:</b> Laura&nbsp;Dern, Jeremy&nbsp;Irons, Harry&nbsp;Dean&nbsp;Stanton, Justin&nbsp;Theroux, Scott&nbsp;Coffey, 
  Cameron&nbsp;Daddo, Kristen&nbsp;Kerr, Grace&nbsp;Zabriskie, Diane&nbsp;Ladd, Julia&nbsp;Ormond, Nastassja&nbsp;Kinski, 
  William&nbsp;H.&nbsp;Macy, Michael&nbsp;Paré, Mary&nbsp;Steenburgen, Naomi&nbsp;Watts, Ian&nbsp;Abercrombie, 
  Krzysztof&nbsp;Majchrzak, Leon&nbsp;Niemczyk, Terry&nbsp;Crews, Laura&nbsp;Harring, Jordan&nbsp;Ladd
  </li>
  </ul>
  <h3><a href="#zal1">Obsah</a></h3>
  <h3><a href="#zal2">Recenze</a></h3>
  <h3><a href="#zal3">Možné vysvětlení</a></h3>
  <h2 id="zal1">Obsah</h2>
  <p>
  <img class="right" src="img/f25/02.jpg" alt="Inland Empire" height="160" width="240">
  David Lynch se vrací. A vrací se ve velkém stylu, již od prvních minut předkládá vize absurdní, temné, působivé a natolik své. 
  Jakoby od Příběhu Alvina Straighta sbíral síly právě na tento film, kde nešetřil stopáž ani divákovo oko. Film se nese v duchu 
  Lost Highway a Mulholland Drive, ale zachází mnohem dál. Je příběhem herečky (Laura Dern) která čeká na svůj comeback. Ten 
  příchází v podobě scénáře, který je opředen záhadnou minulostí a prapodivné události na sebe nenechají dlouho čekat...
  </p>
  <p>
  Scénář tohoto filmu vznikal postupně, vždycky před natáčením jednotlivých scén. U nás měl film premiéru 12.7.2007.
  </p>
  <p class="autor">
  Autor: Oficiální text distributora
  </p>
  <h2 id="zal2">Recenze</h2>
  <p>
  David Lynch natočil nový film&nbsp;&mdash; tímto faktem by se dala celá recenze obsáhnout. Lidé, kteří Lynche můžou, budou
  ho po jeho novém počinu mít rádi stále; ty, kteří ho nemusí si tímto filmem nejspíš na svou stranu nezískal.
  Inland Empire je typickým Lynchovým filmem se spoustou tajemna, na první (i další) pohled nepochopitelných lidí 
  i situací, hojně odkazující na předešlá Lynchova díla (Lost Highway, Twin Peaks, Mulholland Drive). Ač je zážitek
  ze sálu kina ještě čerstvý a nechci se dopustit nějakého ukvapeného závěru; přesto musím Inland Empire zařadit
  k tomu absolutně nejlepšímu, co David Lynch kdy natočil.
  </p>
  <p>
  K natočení filmu použil Lynch digitální kameru a hlavně v prvních chvílích to divák vnímá&nbsp;&mdash; zvláště záběry 
  točené bez stativu, ale po chvíli si oko navykne. Kvůli digitální kameře je samozřejmě oproti předchozím "Technicolorovým" 
  filmům viditelný rozdíl, ale v tomto případě si myslím, že ku prospěchu věci. Nemyslím, že by Lynch svoji 
  fascinaci barvami obětoval jen díky levnému materiálu, ale rozhodně to byl záměr, spolu s dalšími detaily
  tvořící jedinečný celek.
  </p>
  <p>
  Dalším "detailem" zapadajícím do této velkolepé mozaiky je herecké obsazení. Jeremy Irons i Justin Theroux
  jsou skvělí; svoji malou, ale nepřehlédnutelnou roli si zde střihla Lynchova stálice Grace Zabriskie.
  Další z Lynchových herců, Harry Dean Stanton coby svérázný asistent režie je jako vždy úžasný,
  i Polští herci jsou přesvědčiví a jaksi "východně tajemní".
  A nakonec Laura Dern. Nedovedu si představit moc hereček v této roli, kdy v podstatě celé tři hodiny
  "nesleze z plátna", navíc jí Lynch dopřál dost a dost dlouhých detailních záběrů na obličej. Od dob Modrého Sametu
  a Zběsilosti v srdci nejenže zestárla (bez tohoto podstatného faktu by si tuto roli nezahrála), ale hlavně
  vyzrála v herečku, jejíž obličej ty tři hodiny detailů a polodetailů unese. Unese naprosto bez problémů,
  stejně jako Laura Dern bez problémů vypouští z úst jedno sprosté slovo za druhým, aniž by ztratila grácii.
  Už pro tento výkon stojí za to Inland Empire vidět.
  </p>
  <p>
  I přes vynikající výkon Laury Dern je něco, co jí v tomto filmu převyšuje. Tím něčím je <strong>atmosféra</strong>.
  Amtosféra, která je velmi důležitá (a povětšinou výtečná) ve všech Lynchových počinech, by se v Inland Empire
  dala vskutku krájet. Dlouhé temné chodby, temné pokoje s ještě temnějším osazenstvem, setmělé zasněžené ulice 
  Polského města, špinavá tmavá schodiště, plačící žena před televizí, neposatelné hluboké zvuky&hellip; Někomu se to 
  může zdát jako klišé, navíc samotným režisérem mnohokrát použité&nbsp;&mdash; ale funguje. Opravdu funguje.
  Film s temnější atmosférou aby jeden pohledal, snad Sedmá pečeť nebo&hellip; nebo ranný Lynch (Grandmother, 
  Eraserhead).
  </p>
  <p>
  O ději se moc nemá cenu zde rozepisovat, jak již Lynchovi fanoušci zaregistrovali, tak děj u většiny jeho filmů 
  nebývá jednoznačný a jednoznačně vyložitelný a pochopitelný. Snad jen to, že Laura Dern zemře a nezemře, bude svému 
  manželovi věrná a nevěrná&hellip; ale v každém případě zmatená ("Nevím co se stalo dřív, až mi z toho jebe v hlavě.").
  Dále třeba to, že se ve filmu objeví králičí rodinka známá z Lynchova prazvláštního seriálu <a href="f23.php" 
  title="Rabbits">Rabbits</a>. Znalý divák také zaregistruje mnoho odkazů na předchozí Lynchovy filmy (případně
  seriály), hlavně Mulholland Drive, Lost Highway a Twin Peaks.
  </p>
  <p>
  Inland Empire je skvělý film. I na Lynchovy poměry zvláštní, nejen kvůli použité digitální kameře, možná trochu
  hůře stravitelný, ale přesto skvělý. Podívejte se na něj v klidu a nechte ho na sebe působit, to je myslím to 
  nejlepší doporučení, které vám mohu prostřednictvím této recenze dát. Ať se řadíte mezi Lynchovy fanoušky či 
  odpůrce, jedno je jisté&nbsp;&mdash; Inland Empire na vás zapůsobí.
  </p>
  <p class="autor">
  Autor: Václav Vracovský
  </p>
  <h2 id="zal3">Možné vysvětlení</h2>
  <p>
  Jednoznačně pochopit film dle mého mínění nelze, jelikož chybí jednoznačná vodítka. Kde je realita? Komu se to celé odehrává 
  v hlavě? <strong>První možnost:</strong> skoro celý film je fantazie té mladé hnědovlasé manželky, která sedí na kraji 
  postele, brečí, dívá se na "televizi" a přitom v hlavě běží její "film". <strong>Druhá možnost:</strong> Skoro celý film je 
  vědomá fantazie té šílené sousedky při návštěvě herečky Nikki. <strong>Třetí možnost:</strong> herečka Nikki se tak oddala 
  své filmové roli, že ztratila pojem o tom, co je realita a filmová fikce.
  </p>
  <p>
  Já se přikláním k první možnosti a to proto, že na začátku filmu je zobrazen její "sex s klientem", který je ale podle mě ve 
  skutečnosti jen její nevěrou s cílem otěhotnět, protože manžel nemůže mít děti. Potom je prostřih, že vlastně po tom sexu 
  sedí "doma" na posteli, brečí a kouká na "televizi", kde zrychleně běží sitcom s králíky a návštěva šílené sousedky u Nikki. 
  To, že ale televize není skutečnou televizí, je ve filmu několikrát naznačeno. Jakoby tím "pokojem s televizí" Lynch 
  naznačoval, že jsme v mysli té ženy, v jejím nevědomí, ...že je v kómatu. Myslím tím stav sníženého vědomí, kdy je porucha 
  vědomí na stupni kómatu, tzn. že člověk je ve stavu vigilního kómatu (bdělé kóma)- tedy má otevřené oči, zachované reflexy, 
  ovšem nereaguje vůbec na jakékoliv podněty (štípnutí, zatřesení, oslovení). Takže od začátku sitcomu až skoro do konce filmu, 
  kde tato hnědovlasá žena uslyší přicházet manžela se synem, sledujeme její fantazii v kómatu, do kterého se dostala při tom 
  (asi brutálním) sexu a při kterém otěhotněla. Konec filmu asi naznačuje její probrání se z kómatu. Syn už je veliký a její 
  manžel se s jeho nevlastním a jejím vlastním synem za ní vrací domů. Laura Dernová pak byla její projekcí a naší průvodkyní v 
  té její původně uvězněné mysli.
  </p>
  <p>
  Konkrétně: hnědovláska (lost girl) se zamilovala a vdala za muže s polskými kořeny. Mají dům č. 1358 někde v Americe a chtěla 
  by s ním otěhotnět, což se pořád nedaří. Ve lsti mu řekne, že je těhotná a on se přizná, že nemůže mít děti, protože v polském 
  městě, kde vyrůstal, byla chemická továrna, která vypouštěla něco do ovzduší. Její mateřský pud je tak silný, že se rozhodne 
  otěhotnět s jiným mužem, možná s ním sdílet i budoucí život, kterého poznala v baru. Je to sympatický mariňák ze Severní 
  Karolíny. Poslední věc, kterou si před upadnutím do vigilního kómatu "mlhavě" pamatuje (proto ty "zamlžené" obličeje na začátku 
  a řeči: "To je ten pokoj?", "Nepoznávám ho." -> Byl to nějaký pokoj, ale tak jak ho vidíme, přesně nevypadal), je příchod s 
  mariňákem do hotelového pokoje. Tohoto muže ale neodhadla správně a proto jejich následný sex je spíš jejím "znásilněním", za 
  který by mu "nejraději vypíchla oko a rozmačkala koule". Potom upadne do kómatu (neustálé prostřihy na její obličej v celém 
  filmu -> je to "příběh" této ženy), kde v její "myšlenkové fantazii", kromě jiného, sledujeme i její skutečné pocity, kde si 
  připadá (připadala) jako děvka, protože musela být nevěrná. Možná sledujeme i její porodní bolesti ("bolesti po zapíchnutí 
  šroubováku do břicha", šroubovák v podbříšku -> penis v pochvě) atd. Na konci filmu se z tohoto bdělého kómatu probere, uvidí, 
  že je v domě svého manžela, běží ho přivítat a s ním i svého syna, kterého porodila v nevědomí.
  </p>
  <p>
  Pár postřehů:
  </p>
  <ol style="list-style-type:lower-alpha">
  <li>
  <strong>Prostitutka ze začátku = hnědovlasá dívka (lost girl).</strong> 
  Je tam střih, kdy "prostitutka se zamlženou tváří" sedí polonahá 
  na kraji postele a vzápětí vidíme, že polonahá sedí na kraji postele ta hnědovlasá dívka sledující "televizor". To podle té 
  mé teorie znamená, že hnědovláska po sexu upadla do vigilního kómatu a její mysl je abstrakčně uvězněna v "pokoji s televizí".
  </li>
  <li>
  <strong>Skroro celý film je iluzí hnědovlásky (lost girl) v kómatu.</strong> 
  V té "televizi" sledujeme, ta hnědovláska sleduje, zrychlené 
  záběry sitkomu a příchod šílené sousedky za herečkou Nikki. Pokud je "pokoj s televizí" pouze abstrakčním zobrazením uvězněné 
  mysli (vigilní kóma) té hnědovlasé ženy, potom by už v normální rychlosti zobrazené záběry sitkomu, příchod sousedky a její 
  následný rozhovor s Nikki plus další s tím logicky související záběry, měly být výplodem této uvězněné mysli. Stejně jako sen 
  je iluzí vycházející z reality, tak i to, co by prožívala ta hnědovláska v kómatu, by mělo nějaký reálný podklad. Takže herečka 
  Nikki může být skutečnou herečkou, kterou ta dívka někdy předtím sledovala ve skutečné televizi, ale ten příběh Nikki z 
  natáčení by byl její iluzí.
  </li>
  <li>
  <strong>Upadnutí do kómatu a probrání se z něho.</strong>
  Ten začátek na mě působí, jakoby té hnědovlásce odcházela vědomá mysl přes předvědomí (pokoj č.47 s králíky) do nevědomí a 
  konec, jakoby se její vědomá mysl navracela zpátky z nevědomí (chodby před pokojem č.47 strážené démonem) a předvědomí (pokoj 
  č.47). V hotelovém pokoji po upadnutí do kóma je polonahá, doma po "probuzení" je už samozřejmě oblečená. To, že běží z 
  hotelového pokoje po krásné chodbě, potom z ničehonic po škaredých schodech a najednou je doma, podle mě znázorňuje ten její 
  návrat do vědomé mysli (abstrakce). Uvědomění si toho, že naposledy byla při vědomí v hotelovém pokoji a teď je doma. 
  Přirovnal bych to k probuzení doma po "oknu" z alkoholu.
  </li>
  <li>
  <strong>"Axxon n" by mohlo znamenat po vyrušení jednoho "x" a jednoho "n" "axon", což je v angličtině "nervový výběžek".</strong>
  </ol>
  <p>
  Myslím si, že "lost girl" chtěla sdílet budoucí život a vychovávat budoucí dítě s milencem, ve kterém se spletla a kvůli 
  kterému upadla do kómatu při jejich prvním sexu, kde se nečekaně projevil jako sadista. Myslím si, že se to stalo v nějakém 
  hotelovém pokoji a také, že sex s ním vnímala jako nevěru hlavně proto, že ještě pořád byla vdaná a byla věřící (její 
  modlení v jednom záběru). Také si myslím, že ještě pořád svého muže měla ráda, ale ten ji prostě nemohl dát dítě, protože byl 
  neplodný, k čemuž se ji přiznal později po svatbě. Nevíme, jak v kómatu přesně probíhal její život... Asi ji někdo v tom 
  stavu objevil v hotelu, převezli ji do nemocnice, později porodila syna a po určité době si ji manžel odvezl domů i s 
  chlapcem, kterého vychovával. Na konci filmu se doma z kómatu probrala a běžela uvítat navracejícího se manžela. Přitom 
  zjistila, že má syna.
  </p>
  <p class="autor">
  Autor: <a href="http://www.csfd.cz/uzivatele.php?viceouzivateli=24884">Tomcat</a>
  </p>
<?php include "./scripts/paticka.php"?>
