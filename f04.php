<?php $title="Eraserhead";
$popis="Stránka o filmu Davida Lynche Eraserhead (Mazací hlava).";
$navi1="f";$navi2="f1";
$menu="ff";?>
<?php include "./scripts/hlavicka.php"?>
  <img class="right" src="img/f04/01.jpg" alt="Eraserhead" height="180" width="127">
  <ul>
  <li>Mazací hlava</li>
  <li>1977</li>
  <li>USA; 90 minut</li>
  <li><b>Hrají:</b> Jack&nbsp;Nance, Allen&nbsp;Joseph, Jeanne&nbsp;Bates, Darwin&nbsp;Joston, Jennifer&nbsp;Chambers&nbsp;Lynch, 
  Gill&nbsp;Dennis</li>
  </ul>
  <h3><a href="#zal1">Obsah</a></h3>
  <h3><a href="#zal2">Recenze</a></h3>
  <h3><a href="#zal3">Z diskuzí...</a></h3>
  <h3><a href="#zal4">Možné vysvětlení</a></h3>
  <h2 id="zal1">Obsah</h2>
  <p>
  Hrdinou depresivního surrealistického hororu je tiskař Henry Spencer (Jack Nance), který se nečekaně stává 
  zoufale rozpačitým opatrovníkem zrůdného novorozence své lhostejné přítelkyně Mary. V jediném dni Henry 
  zažije prazvláštní dobrodružství: jeho hlava je zpracována v továrně na tužky a on sám zbloudí v labyrintu 
  vlastní duše. Sled hypnotických obrazů se dnes obvykle interpretuje jako autobiograficky laděná vize autora, 
  který se obtížně vyrovnával s rolí manžela a novopečeného otce dcery Jennifer, jež se narodila s tělesnou 
  vadou. Lynch nikdy neprozradil, z čeho a jak udělal model monstra, které tak trápí hlavního hrdinu.</p>
  <p class="autor">
  Autor: <a href="http://www.cinemamagazine.cz/o-redakci/425/alena-prokopova" target="_blank">Alena Prokopová</a>
  </p>
  <h2 id="zal2">Recenze</h2>
  <p>
  Ve svém celovečerním černobílém debutu z roku 1977 vás režisér David Lynch uvrhne do podivně svíravého technokratického světa, 
  kde o pocity klaustrofobie a poruchy trávicí soustavy nebude nouze. Realita je skryta pod tíživým nánosem černočerné temnoty, 
  která dává prostor k odhalení nejtemnějších propastí lidské mysli.
  </p>
  <p>
  <img class="right" src="img/f04/02.jpg" alt="Eraserhead" height="156" width="270">
  Dá-li se v případě Mazací hlavy vůbec mluvit o nějakém příběhu (v klasickém slova smyslu), interpretací je nesčetně mnoho. 
  Někteří ve snímku nacházejí složitý propletenec ďábelské symboliky, jiní v něm vidí "jen" dokonale promyšlený sled 
  bizarně-fantaskních obrazů, další zase soubor několika nepochopitelných experimentálních scén sloužící jen k "vymazání" mozku. 
  Je na každém jedinci, aby se s dějem filmu vypořádal po svém.
  </p>
  <p>
  Obrazové zpracování do jisté míry evokuje staré němé filmy. Kamera si libuje ve hře světla a stínu, v dlouhých statických 
  záběrech. Herci jsou jako v transu. Za celých devadesát minut trvání filmu padne ve snímku jen něco málo přes sto vět. Velice 
  důležitým aspektem je zvukový "doprovod". Uvozovky jsou v tomto případě na místě. Industriální ruchy, kňourání, neurotické 
  skřeky, šumy a hlukové stěny tvoří svébytnou složku filmu a provázejí jej po celou dobu. Ke gradaci děje a pocuchání nervů 
  nemohlo být využito lepších prostředků.
  </p>
  <p>
  <img class="right" src="img/f04/03.jpg" alt="Eraserhead" height="187" width="250">
  Lynch moc dobře ví, jak si pohrát s divákovým podvědomím. Mazací hlava ve vás odhalí nedefinovatelný pocit, který byl uložen 
  někde hluboko ve vašem nitru. Teď se dere na povrch. Záleží na individuální osobnosti každého z nás, jak se s ním popere. Ať 
  už vám Mazací hlava navodí pocit zvracení, deprese, znechucení, nudy, zvrácené harmonie či čehokoliv jiného, určitě vás 
  zasáhne. A to bez ohledu na to, zda se vám film bude líbit či nikoliv.
  </p>
  <p class="autor">
  Autor: <a href="http://www.diycore.net/redakce.php?id=1" target="_blank">Jer_C</a>
  </p>
  <h2 id="zal3">Z diskuzí...</h2>
  <ul>
  <li>Eraserhead je hlubokou sondou do nejtemnějších propastí lidské mysli, kde realistický pohled nevidí přes veškerou černotu 
  nic. Inspirace v nejděsivějších nočních můrách předvídá jedinečnou atmosféru, která je rozvíjena brilantním zpracováním 
  technické stránky filmu. Prostředí je klaustrofobické, industriálně-gotické, technokratické a nepříjemné ve své všednosti a 
  zdánlivé obyčejnosti. Kamera je povětšinou statická a umírněný střih způsobuje velmi dlouhé záběry. Náměsíčné projevy herců a 
  všudypřítomná čerň přidávají na dojmu mlžné clony mezi divákem a obrazem. Jak i v pozdějších dílech David Lynch dokáže, je 
  mistrem v práci se světlem a stínem, což v černobílém filmu vyniká dvojnásob. Záběry jsou díky tomu dokonale zkomponované. 
  V tom vidím podobu s obrazovým způsobem vyjadřování němého filmu. Tomu ovšem odporuje použití zvuku jako jednoho z 
  nejdůležitějších výrazových prostředků. Jednou z nejdůležitějších složek tohoto filmu je totiž právě zvuk, který zde často 
  působí spíše jako hluk. Nepříjemné pazvuky a skřeky místy provázejí celý děj a gradují v depresi diváka jako celá ta děsivá 
  atmosféra. Ta je navozena okamžitě, od samého začátku, a její vliv je pomalu rozvíjen po celou dobu. Vím, že pro Lynche je 
  otázka na smysl filmu vedlejší. Neměl bych, ale nemohu se ubránit snaze hledat ve filmu víc než děs a pokus uvrhnout diváky 
  do stejné sžíravé deprese, v jaké je laděn celý tento film. Dělá na mě dojem, že je poskládán ze zcela náhodných vjemů, což je 
  možná způsobeno mnoha nelogickými odchylkami od narativní linie ve prospěch bizarních představ (tím myslím například scény 
  uvnitř radiátoru). Opět se nabízejí stovky a stovky otázek. Co znamenal muž s podivně znetvořenou tváří na hliněné planetě? 
  Snad ďábla, co pákami řídí lidské životy a tvoří ona záhadná malá monstra? Je vize světa, jakožto prázdného a bezútěšného 
  místa jen pouhý náhled do temných snů Davida Lynche nebo skrývaná pravda? Co mohl představovat obraz na zdi, zobrazující 
  výbuch atomové bomby? Ten cynismus a absurdní změnu evokuje už Lynchův oblíbený, obavy vzbuzující motiv pohasínajících 
  světel (jen v tomto filmu byl použit alespoň čtyřikrát). Věci teprve v průběhu filmu pod tíhou souvislostí nabývají svých 
  symbolických významů. Souhlasím s často prohlašovanou teorií, že poselstvím filmu Eraserhead je prosté vymazání, jak nám říká 
  už název. Zánik - možná utkvělých skutečností a axiomů o okolním světě a nástup šílených představ na vyšší úroveň. Samotné 
  vymazání je později demonstrováno motivem vířícího prachu z gumovátek na tužky. Eraserhead je rozhodně mistrovský počin, ale 
  jeho ponurá atmosféra na mě byla možná trochu příliš. Lynch se vůbec neobtěžoval budit zdání nějaké reálnosti jak jsem byl 
  zvyklý z Mulholland drive nebo Modrého sametu. Přes všechnu mrazivou stylizaci i přes veškerou ďábelskou symboliku mám pocit, 
  že smysl celovečerního debutu Davida Lynche je v zoufalství a beznaději, zabalen do ohavně démonického příběhu. Ten 
  nepřipouští žádné snahy o jeho analyzování.
  <span class="uz">(Eodeon, www.csfd.cz)</span></li>
  <li>Já vážně nevím, co smysluplného k tomuhle dodat. Ohánět se horou superlativů či negativů prostě nemá význam, protože na 
  téhle planetě nemůže existovat člověk, který by Eraserhead pochopil a dokázal říct, co tím chtěl autor povědět a tudíž nemůže 
  existovat někdo, s kým by se na toto téma vedla polemika.. Nevím, jestli mám dát * nebo *****, nevím jestli se mi to líbilo 
  nebo ne...nevím už zkrátka vůbec nic. Uf, tohle sousto už si nedám...
  <span class="uz">(kOCOUR, www.csfd.cz)</span></li>
  <li>Kdyz sem to videl poprvý, tak sem to vůbec nepochopil, ale napodruhý sem tam objevil něco jako příběh. Každopádně je to 
  mazec... Kdo neviděl, může litovat..
  <span class="uz">(Ummo, www.diycore.net)</span></li>
  <li>U spousty filmů Davida Lynche nemám vlastně ponětí o čem jsou. Přesto jeho šílené hlavolamy zbožňuju! Ale 
  "Mazací hlavu", tu jsem "jenom" nepochopila...
  <span class="uz">(Faye, www.csfd.cz)</span></li>
  <li>Lynch zde extrémní symbolismus přitvrdil až do polohy „po koule“ a během delších přestávek, kdy měl finanční problémy s 
  natáčením, nepolevil. Veškerý čas zde převládá černobílá vizuální stránka, strnulá statická kamera, místy si musíte ověřit, 
  zda-li není film zaseknutý. Je to jakási přehlídka obrazů, autobiografické lynchovo vniknutí do jeho nejranějších zážitků, 
  traumat a afektů s podivně zkombinovanými zesílenými zvuky a ruchy. Jeho vlastní postižený potomek je zde náznakově pojat jako 
  malá nevyvinutá zrůda. Jeho manželka a dcera byly ve střižně úplně z filmu vyjmuty, ale v titulcích jejich jména byla nakonec 
  ponechána. Toto rozporuplné dílko, které nebylo schopno si na sebe vydělat, bylo přes všechny peripetie odrazovým můstkem k 
  další filmové tvorbě tohoto mistra improvizace, snílka a bojovníka s noční můrou. Nebýt Eraserhead není ani Sloní muž...
  <span class="uz">(Maxi6, www.csfd.cz)</span></li>
  <li>Lynchova další (resp. v pořadí první ) uchýlárna. Depresivní až je to nepřijemné. Hnusné až se někomu z toho udělá nevolno. 
  Zvuky industrializovaného města ještě více přidávají na pocitu deprese, odcizení, nepotřebnosti a ovlivnění lidí technikou. 
  V tomto filmu nejde podle mě o pointu, příběh a podobné zvyklosti, ale o čistý pocit z jeho sledování. Při pohledu na zpívající 
  "děvče" a znějící hudbu :"In heaven, everything is fine...." mi opravdu není moc happy. Celý ten film je ujetárna a neříkám, 
  že jsem ho pochopil. Pouze jsem z jeho sledování měl pocit něčeho co je skryto v nás, ale nedáváme tomu šanci vylézt. 
  Nehodnotím ten film čistě podle sledování (má přítelkyně viděla posledních 5 minut a nechápe doteď jak jsem se na to mohl 
  dívat:)), ale jen celkový pocit, myšlenky a uhranutí ze sledování tohoto snímku.
  <span class="uz">(Djkoma, www.csfd.cz)</span></li>
  <li>Takový vyplach mozku se dá ohodnotit pouze známkou nejvyšší. Podle mě Lynchův film děla s lidma přesně to co chtěl a 
  podle toho ho pojmenoval - naprostý výmaz mozku diváka...
  <span class="uz">(sepp, www.csfd.cz)</span></li>
  </ul>
  
  <h2 id="zal4">Možné vysvětlení</h2>
  <p>
  V úvodní scéně filmu vidíme Henryho hlavu vznášející se v prostoru, hlava překrývá planetu. Na planetě žije podivný dělník. )
  Dělník se dívá z okna. Henry otevírá ústa, z nichž vylézá červ. Dělník spustí soustrojí, které červa odejme a shodí jej do 
  jámy naplněné vodou. 
  </p>
  <p class="vysvetleni">
  Hlava překrývá planetu&nbsp;-> V hlavě je mozek; Na planetě žije podivný dělník&nbsp;-> V lidském mozku existuje 
  vědomí; Dělník se dívá z okna&nbsp;-> Vědomí získává informace přes oko; Henry otevírá ústa, z nichž vylézá červ. Dělník spustí 
  soustrojí, které červa odejme a shodí jej do jámy naplněné vodou.&nbsp;-> Představuje sexuální akt ze kterého, jak se později 
  dozvídáme, vzniklo nechtěné těhotenství. červ – spermie, jáma naplněná vodou – ženské přirození. 
  </p>
  <p>
  Henry jde domů, prohlíží schránku a vstupuje do výtahu s poblikávajícím světlem. Sousedka mu sděluje, že ho nějaká Mary zve 
  na večeři k rodičům. Henry vchází do svého bytu. Pouští si nějakou hudbu a nechává si uschnout ponožky na radiátoru. Dívá se 
  pod radiátor a potom na zazděné okno v bytě. Ze šuplíku vytáhne roztrženou fotku s podobiznou Mary a hodí minci do nádoby s 
  vodou.
  </p>
  <p class="vysvetleni">
  Poblikávající světlo&nbsp;-> Předzvěst něčeho zlého; Dívá se pod radiátor a potom na zazděné okno v bytě&nbsp;-> Henry je v depresi, 
  krátce uvažuje o sebevraždě, ale pak si vzpomene na Mary; Roztržená fotka s podobiznou Mary&nbsp;-> Myslel, že poměr s Mary je 
  ukončen; Hodí minci do nádoby s vodou&nbsp;-> Pověrčivé gesto. Jakoby si říkal: „Snad se to s Mary dá znovu do pořádku, když mě 
  pozvala na večeři.“
  </p>
  <p>
  Henry jde na večeři. Před domem vyhubuje Mary, že se dlouho neukázala. (Je zamilovaný a bál se, že ho Mary opustila.) Henry 
  je představen matce, která se ho vyptává na to co dělá. Henry odpoví, že je na dovolené. Když se ho matka zeptá na to, co 
  dělal, dostane Mary záchvat. Henry odpoví, že pracuje v továrně jako tiskař. Vchází otec. Říká, že je instalatér, který dělal 
  všechny trubky v čtvrti a tím si zničil kolena. Matka otce odvede a potom dělá v kuchyni salát. Vstane, mísu položí babičce 
  do klína a s pomocí jejich rukou míchá. Henry je otcem požádán, aby rozporcoval kuře. Když do něj zabodne vidličku, kuře se 
  začne hýbat a krvácet. Tentokrát dostane záchvat matka. Matka odejde z pokoje a za ní i Mary. Matka chce s Henrym mluvit o 
  samotě. Světlo začne poblikávat až nakonec zhasne. Matka se ptá Henryho, zda měl s Mary poměr. Henry se nechce přiznat. 
  Matka ho začne líbat na krk. Mary ji odtrhne. Zjišťujeme, že Henry a Mary už spolu spali a čekají dítě.
  </p>
  <p class="vysvetleni">
  Henry odpoví, že je na dovolené&nbsp;-> Henry je momentálně nezaměstnaný; Když se ho matka zeptá na to, co dělal, dostane Mary 
  záchvat&nbsp;-> Mary je těhotná a bojí se to matce i Henrymu říci. Pro ní „dělal“ evokuje „souložil“; Otec říká, že je instalatér, 
  který dělal všechny trubky v čtvrti a tím si zničil kolena&nbsp;-> Dává Henrymu najevo, jak se pro rodinu obětoval, aby ji uživil; 
  Matka otce odvede a potom dělá v kuchyni salát. Vstane, mísu položí babičce do klína a s pomocí jejich rukou míchá&nbsp;-> Matka 
  je v rodině hlavní šéf. Otec se nechá odvést a babička je ovládána úplně; Henry je otcem požádán, aby rozporcoval kuře&nbsp;-> 
  Otec testuje, zda je Henry hoden jeho dcery; Když do něj zabodne vidličku, kuře se začne hýbat a krvácet.&nbsp;-> Henry úkol 
  nezvládá, není ji hoden; Tentokrát dostane záchvat matka.&nbsp;-> Z pohybů a krvácení kuřete vytušila, že Mary s Henrym souložila; 
  Matka odejde z pokoje a za ní i Mary.&nbsp;-> Mary jde matce přiznat, že je těhotná; Světlo začne poblikávat až nakonec zhasne.&nbsp;-> 
  Rozmluva s matkou nebude pro Henryho příjemná; Matka se ptá Henryho, zda měl s Mary poměr. Henry se nechce přiznat.&nbsp;-> Henry 
  se nechce ženit; Matka ho začne líbat na krk&nbsp;-> Udělá cokoliv, aby si Henry těhotnou Mary vzal. Nakonec mu oznámí, že je Mary 
  těhotná.
  </p>
  <p>
  Mary se stará o dítě. Henry se vrací domů a v poštovní schránce najde malého červa. Když vstoupí do dveří, před Mary jej 
  schová. Podívá se na svou rodinu, potom se zahledí za radiátor. Mary se ptá, jestli přišla nějaká pošta, a Henry lže. Později 
  vloží malého červa do skřínky. V noci se Mary marně snaží usnout, zatímco dítě pláče, a nakonec se slovy „Ty máš dovolenou, 
  tak se o něho postarej.“ opouští Henryho i dítě a s kufrem v ruce se vrací ke svým rodičům. 
  </p>
  <p class="vysvetleni">
  Henry se s Mary oženil. Dítě, které se jim narodilo je postižené; Henry se vrací domů a v poštovní schránce najde malého 
  červa&nbsp;-> Henry pořád nemůže sehnat práci. Červ v poště – dopis od firmy se zamítavým stanoviskem; Podívá se na svou rodinu, 
  potom se zahledí za radiátor&nbsp;-> Opět přemýšlí nad sebevraždou; Později vloží malého červa do skřínky&nbsp;-> Dopis schová; Ty máš 
  dovolenou,tak se o něho postarej&nbsp;-> Ty jseš nezaměstnaný, tak se o dítě můžeš taky postarat. Henry je na „dovolené“ už 
  třičtvrtě roku; A s kufrem v ruce se vrací ke svým rodičům&nbsp;-> Dokud odcházela s taškou, tak její odchod nebyl trvalý, s 
  kufrem je definitivní.
  </p>
  <p>
  Henry se stará o dítě, které ještě navíc onemocní. Chtěl by se zajít podívat do schránky, ale dítě brečí. (Chtěl by se 
  podívat, jestli nepřišel dopis s kladnou odpovědí ohledně jeho zaměstnání.) Usne a zdá se mu podivný sen. Upřeně se dívá na 
  radiátor. Na pódiu se objevuje tančící žena. Ze stropu padají červi a ona po nich šlape. Ve snu se pak Henry vrací do své 
  ložnice. Sáhne po Mary, která je plná velkých červů. Henry zabíjí červy házením na stěnu. Vidí, že červ v krabičce ožil a 
  začíná tančit. Červ otvírá ústa a pozře Henryho. Klepání na dveře Henryho bytu. Je to sexy sousedka, která by tu chtěla 
  zůstat přes noc. Henry se s ní touží vyspat, ale nechce, aby viděla dítě. Miluje se s ní. Opět jeviště, kde dívka zpívá o 
  nebi. Henry vystupuje na pódium a dotkne se její ruky. Vidí prudké světlo. Objevuje se podivný dělník a všichni červi zmizí 
  ze scény, kde je najednou velký strom. Henry znervózní a hlava mu odletí. Na jejím místě se objeví hlava dítěte. Strom začíná 
  krvácet a Henryho hlava mizí. Padá z oblohy, najde ji chlapec a odnese do továrny, kde z ní vyrobí gumovací konce tužek. 
  </p>
  <p class="vysvetleni">
  Upřeně se dívá na radiátor.&nbsp;-> Henry tentokrát vážně uvažuje o sebevraždě; Na pódiu se objevuje tančící žena&nbsp;-> Tančící žena 
  představuje smrt; Ze stropu padají červi a ona po nich šlape&nbsp;-> Smrt zničí všechny problémy; Sáhne po Mary, která je plná 
  velkých červů&nbsp;-> Tentokrát červi představují spermie; Henry zabíjí červy házením na stěnu&nbsp;-> Chtěl by, aby s ním Mary 
  neotěhotněla, aby se jim nenarodilo postižené dítě; Červ otvírá ústa a pozře Henryho&nbsp;-> Henryho největším problémem je 
  nezaměstnanost, pokud ho nevyřeší, tak ho zničí; Miluje se s ní.&nbsp;-> Chtěl by se s ní vyspat; Henry vystupuje na pódium a 
  dotkne se její ruky. Vidí prudké světlo.&nbsp;-> Smrt mu dává pocítit, jaké by to bylo; Objevuje se podivný dělník a všichni červi 
  zmizí ze scény&nbsp;-> Ale problémy se dají vyřešit i jinak než sebevraždou; Na jejím místě se objeví hlava dítěte.&nbsp;-> Henry ještě 
  duševně nedospěl; Strom začíná krvácet&nbsp;-> Život se chýlí ke konci; Hlava padá z oblohy, najde ji chlapec a odnese do továrny, 
  kde z ní vyrobí gumovací konce tužek&nbsp;-> Chtěl by svoji existenci vymazat – sebevražda.
  </p>
  <p>
  Když se Henry probudí, je s dítětem sám. Vzpomene si na sen a chce navštívit sousedku. Nikdo neotvírá a dítě se Henrymu 
  směje. Henry pak sousedku slyší v hale. Otevře dveře a nalézá ji s přítelem. Sousedka Henryho vidí s dětskou hlavou. Henry se 
  vrací do svého bytu a pozoruje dvojici klíčovou dírkou. Rozezlený bere nůžky a rozstříhává zábal dítěte. Dítě bojuje. Henry 
  kuchá jeho vnitřnosti, aby je zbavil utrpení. Světlo poblikává, nakonec zhasíná. Vidíme asteroid, na němž se dělník marně 
  snaží zastavit chod soustrojí. Henry stojí v jasném světle. Přichází dívka zpoza radiátoru a obejme ho. 
  </p>
  <p class="vysvetleni">
  Nikdo neotvírá a dítě se Henrymu směje&nbsp;-> Henry má pocit, že se mu dítě směje. Ve skutečnosti dítě brečí nebo křičí; Sousedka 
  Henryho vidí s dětskou hlavou.&nbsp;-> Připadá ji dětinský, směšný, že si myslel, že by on s ní takovou krasavicí něco mohl mít; 
  Rozezlený bere nůžky a rozstříhává zábal dítěte&nbsp;-> Henry zabije dítě a následně spáchá sebevraždu; Světlo poblikává, nakonec 
  zhasíná&nbsp;-> Život svůj boj se smrtí prohrává; Vidíme asteroid, na němž se dělník marně snaží zastavit chod soustrojí.&nbsp;-> 
  Vědomí (mozek) se brání smrti, ale zranění jsou vážná; Přichází dívka zpoza radiátoru a obejme ho&nbsp;-> Vydal se do rukou smrti.
  </p>
<?php include "./scripts/paticka.php"?>
