<?php $title="Wild at Heart";
$popis="Stránka o filmu Davida Lynche Wild at Heart (Zběsilost v srdci).";
$navi1="f";$navi2="f1";
$menu="ff";?>
<?php include "./scripts/hlavicka.php"?>
  <img class="right" src="img/f12/01.jpg" alt="Wild at Heart" height="180" width="127">
  <ul>
  <li>Zběsilost v srdci</li>
  <li>1990</li>
  <li>USA; 124 minut</li>
  <li><b>Hrají:</b> Nicolas&nbsp;Cage, Laura&nbsp;Dern, Willem&nbsp;Dafoe, J.E.&nbsp;Freeman, Crispin&nbsp;Glover, 
  Diane&nbsp;Ladd, Isabella&nbsp;Rossellini, Harry&nbsp;Dean&nbsp;Stanton, Grace&nbsp;Zabriskie, 
  Sherilyn&nbsp;Fenn, David&nbsp;Patrick&nbsp;Kelly, Freddie&nbsp;Jones, John&nbsp;Lurie, Jack&nbsp;Nance, 
  Pruitt&nbsp;Taylor&nbsp;Vince, Sheryl&nbsp;Lee, Nicholas&nbsp;Love, Scott&nbsp;Coffey, Debra&nbsp;Lamb </li>
  <li>1 nominace na Oscara - Herečka ve vedlejší roli - Diane&nbsp;Ladd</li>
  </ul>
  <h3><a href="#zal1">Obsah</a></h3>
  <h3><a href="#zal2">Recenze</a></h3>
  <h3><a href="#zal3">Z diskuzí...</a></h3>
  <h2 id="zal1">Obsah</h2>
  <p>
  Kriminálník Sailor (Nicolas Cage) a půvabná Lula (Laura Dern) se milují navzdory šílenému světu, který je 
  obklopuje. Na útěku před spravedlností a Lulinou zuřící matkou se pokoušejí zachránit svou lásku – což se jim 
  nakonec povede, takže Sailor může své milované zazpívat elvisovku „Love Me Tender“. Mix klasické road 
  movie a Čaroděje ze země Oz režisér zázračně očistil od banality nejkřiklavějších vypravěčských klišé. 
  Zlatá	palma na MFF v Cannes na jedné straně a hluboké pobouření části kritiků na straně druhé pomohlo 
  zformovat	nespravedlivou pověst Lynche jako úmyslně	skandálního autora.</p>
  <p class="autor">
  Autor: <a href="http://www.cinemamagazine.cz/o-redakci/425/alena-prokopova" target="_blank">Alena Prokopová</a>
  </p>
  <h2 id="zal2">Recenze</h2>
  <p>
  „Svět je v jádru zběsilý a navenek prapodivný,“ konstatuje ústřední protagonistka zvrhlé love story Zběsilost 
  v srdci, kterou natočil David Lynch podle stejnojmenné novely Barryho Gifforda (1984). Shrnuje tak podstatu 
  nejen tohoto filmu, ale celé Lynchovy tvorby, která byla v případě road movie o perverzně nevinné milenecké 
  dvojici padlých andělů na útěku před zákonem i pekelnými nástrahami pozemského světa, korunována Zlatou 
  palmou v Cannes.
  <p>
  <h3>Elvis a Marilyn ze země Oz</h3>
  <p>Režisér Giffordovu útlou předlohu propojil s ohnivě-krvavou ozvěnou fantazijní pohádky Čaroděj ze země Oz 
  (opakující se odkazy na její postavy, červené střevíčky či křišťálovou kouli). Rozehrává přitom apokalyptický 
  příběh o (post)moderním Elvisovi a novodobé Marilyn, které před hrůzami a krutostmi tohoto světa dokáže 
  ochránit jen jejich láska – bez ohledu na to, že se v jejím jménu brutálně vraždí. Oním milujícím zabijákem 
  je do saka z hadí kůže oblečený Námořník (Nicolas Cage), jenž po propuštění z vězení (kde si odpykával trest za 
  zabití) jede „za duhou“ s naivně romantickou milenkou Lulou (Laura Dern). Po anonymních silnicích a motelech 
  je však sledují zabijáci, najatí dívčinou mstivou matkou (Diane Ladd je skutečná matka Laury Dern).
  </p>
  <p>
  <img class="right" src="img/f12/02.jpg" alt="Nicolas Cage a Laura Dern" height="230" width="320">
  Gifford nebyl s Lynchovým (sebe)parodickým převodem příliš spokojen (navzdory tomu se ale o šest let později 
  oba tvůrci sešli při psaní scénáře k snímku Lost Highway). Knížka Lynchovi posloužila jen jako základní 
  synopse, na níž nechal vzplanout svůj svět ohně a krve. Jako všichni Lynchovi hrdinové i Námořník musí projít 
  peklem, aby poznal, že se nesmí odvracet od své lásky a že musí změnit život „dřív, než bude tancovat bez 
  hudby v oprátce“. Lynchovy filmy jsou vystavěny na principu polarizace (andělé–démoni, panna–děvka atd.), 
  přičemž v tomto snímku jsou tyto kontrasty nejextrémnější. Zběsilost v Námořníkově srdci se ventiluje 
  bestiálním násilím, vzápětí se ale své milované vyznává elvisovskou láskyplnou písní (Cage i Dern tyto jímavé 
  scény ale hrají na hraně afektované karikatury), kýčovité západy slunce střídají brokovnicí odstřelené hlavy. 
  S protikladnými výjevy koresponduje i hudba, jež vedle sebe staví hladivé melodie Angela Badalamentiho, 
  oplodňovací ploužáky Chrise Isaaka, swingové rytmy Glenna Millera i brutální riffy trashmetalové kytary 
  skupiny Powermad.
  </p>
  <p>Zběsilost v srdci sice triumfovala v Cannes, není to ale mistrovské dílo, jako Modrý samet – byť i tady 
  najdeme silná místa, jakým je setkání dvojice s dívkou, jež jim po bouračce zemře před očima (hraje ji 
  Sherilyn Fenn, představitelka „poupátka“ Audrey z Městečka Twin Peaks). Lynchova „braková“ estetizace 
  násilí – navzdory snaze zmírnit ji škodolibě pokřivenými gagy – místy narůstá do odpudivě naturalistických 
  rozměrů (mozek vytékající z hlavy), vedlejší motivy zůstávají jen v náznaku (a jeví se zbytečné – viz zvrhlá 
  rituální poprava detektiva) a řada výstředních figurek se jen krátce objeví a zase zmizí, takže jejich 
  účinkování působí spíše jako samoúčelně matoucí naschvál (invalida, jenž způsobí havárii, postavy starých 
  lidí ...). Na roztříštěnosti filmu se podepsal drastický sestřih: z původních dvě stě sedmdesáti minut 
  skončila více než polovina pod střihačským pultem. Přestože leitmotivem filmu je oheň coby symbol všeničícího 
  nebezpečí, skutečný žár Zběsilost v srdci často postrádá.</p>
  <p class="autor">
  Autor: <a href="http://home-cinema.zive.cz/user/16" target="_blank">Tomáš Seidl</a>, http://home-cinema.zive.cz
  </p>
  <h2 id="zal3">Z diskuzí...</h2>
  <ul>
  <li>Další klasická lynchovina o lidech, kteří si prožijou svoje osobní peklo, před nímž je spasí až útěk do sladce 
  kýčovitého klimbu. V tomhle si jsou Mazací hlava, Modrý samet a Zběsilost v srdci hrozně podobné - a přece díky 
  Lynchově režijní invenci a nevysychající studnici jeho soukromých obscesí a nočních můr tolik rozdílné. Tehle 
  film není jenom o explodující hlavě...
  <span class="uz">(Betelgeuse, www.csfd.cz)</span></li>
  <li>Další zvláštní David Lynch, který mi nesedl tak jak bych si sám představoval. Nicolase Cage miluju i v 
  tomto snímku a je jen škoda, že se k němu moc herců nepřidalo. William Dafoe je dábelsky nechutný, ale Laura 
  Dern je zvláštní. Něco tomu filmu chybí. Kus Lynche? Možná, ale rozhodně nějaký silný moment, který by ho 
  učinil nesmrtelným stejně jako jiné Lynchovy filmy.
  <span class="uz">(Djkoma, www.csfd.cz)</span></li>
  <li>Již po několika minutách lze zcela jistě určit Lynchův charakteristický rukopis. Spousta mlžení, temné 
  budování atmosféry s patřičně vybičovanou psychikou hlavních postav (jak záporných tak kladných), občasná 
  nelogičnost se spoustou symbolů, amorálnost světa a mnoho jiného. Tato témata, stejně jako spousta dalších, 
  cyklicky proplouvají většinou Lynchových filmů a přesto nezavání stereotypem, i když... V případě Zběsilosti 
  v srdci se již o jistém stereotypu dá mluvit. Typické režisérovi figurky se mění v kýčovitou vrstvu 
  neobvyklých povah a fyzických disfunkcí (jednonohá vražedkyně, Peru a jeho vyviklané zuby). I lehká symbolika 
  tu jaksi nejde dohromady se syrovou estetikou. Zůstává jen obyčejný příběh v oduševnělém kabátku. Lynch buď 
  stárne (případně se u něj projevuje sentimentální akcent) nebo se mu nedostává nápadů.
  <span class="uz">(dwi, www.csfd.cz)</span></li>
  <li>První film, který jsem od Davida Lynche kdy viděl. Šel jsem na to 3x, a pokaždé mě velice bavilo sledovat 
  postupně se vyprázdňující kino. Společně s Blue Velvet Lynchův nejlepší kousek. Doporučuji těm, kdo mají 
  rádi svérázné rebelské hrdiny a rock´n´roll, nevadí jim trocha drsné brutality a bláznivé romantiky. K tomu 
  je třeba samozřejmě připočítat i typicky lynchovské obskurnosti a jeho fascinaci temnotou. "Zběsilost" 
  pochází ještě z dob, kdy si Lynch se svými filmy věděl rady a nepotřeboval je v polovině měnit v (sice 
  zajímavě surreálné, ale) málokomu srozumitelné orgie.
  <span class="uz">(Mr.Apache, www.csfd.cz)</span></li>
  <li>David Lynch v žánrové směsici, podávané s brutální syrovostí i ironickým romantickým nadhledem. 
  Po Městečku Twin Peaks pro mě Lynchův nejlepší opus. Doporučeno pouze vícevrstevnatým lidem, kteří realitu 
  neberou roboticky racionálně a vědí, že šílenství není nemoc, ale nadstavba. Šedé myšky u toho musí pištět 
  hrůzou a nevolností:-).
  <span class="uz">(Altamir, www.csfd.cz)</span></li>
  </ul>
<?php include "./scripts/paticka.php"?>
