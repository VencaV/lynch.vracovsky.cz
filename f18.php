<?php $title="Lost Highway";
$popis="Stránka o filmu Davida Lynche Lost Highway.";
$navi1="f";
$navi2="f1";
$menu="ff";?>
<?php include "./scripts/hlavicka.php"?>
  <img class="right" src="img/f18/01.jpg" height="180" width="126" alt="Lost Highway">
  <ul>
  <li>1997</li>
  <li>USA, Francie; 135 minut</li>
  <li><b>Hrají:</b> Bill&nbsp;Pullman, Patricia&nbsp;Arquette, Balthazar&nbsp;Getty, Robert&nbsp;Blake, Natasha&nbsp;Gregson&nbsp;Wagner, 
  Richard&nbsp;Pryor, Michael&nbsp;Massee, Jack&nbsp;Nance, Henry&nbsp;Rollins, Giovanni&nbsp;Ribisi, Scott&nbsp;Coffey, 
  Gary&nbsp;Busey, Robert&nbsp;Loggia, Mink&nbsp;Stole, Lisa&nbsp;Boyle, Marilyn&nbsp;Manson, Guy&nbsp;Siner, David&nbsp;Lynch </li>
  </ul>
  <h3><a href="#zal1">Obsah</a></h3>
  <h3><a href="#zal2">Recenze</a></h3>
  <h3><a href="#zal3">Z diskuzí...</a></h3>
  <h3><a href="#zal4">Možné vysvětlení - chronologie</a></h3>
  <h3><a href="#zal5">Možné vysvětlení II.</a></h3>
  <h3><a href="#zal6">Možné vysvětlení - další příklady</a></h3>
  <h2 id="zal1">Obsah</h2>
  <p>
  Žárlivý jazzový hudebník Madison(Bill Pullman) se ocitne ve vězení za vraždu své manželky Renée (Patricia 
  Arquette). Tvrdí však, že je nevinný. Dozorci místo něj jednoho dne v cele najdou docela jiného muže – 
  automechanika Petea (Balthazar Getty). Ten se po propuštění zaplete s gangsterskou milenkou Alicí	(opět 
  Patricia Arquette),což (opět) nemůže skončit jinak než tragédií... V rafinovaně komponované šarádě Lynch 
  dovádí do důsledků svůj názor, že film nemusí svět reflektovat jednoznačným, realistickým způsobem: 
  vyprávění koncipované jako „psychogenní fuga“ pravděpodobně líčí hrdinovu snahu vyhnout se důsledkům svého 
  zločinu prostřednictvím úniku do vysněné identity.
  </p>
  <p class="autor">
  Autor: <a href="http://www.cinemamagazine.cz/o-redakci/425/alena-prokopova" target="_blank">Alena Prokopová</a>
  </p>
  <h2 id="zal2">Recenze</h2>
  <p>
  Kriminální thriller Lost Highway, který natočil kontroverzní režisér David Lynch podle scénáře Barryho Gifforda 
  (autora románu Zběsilost v srdci), tvůrci označují za „hororový film noir 21. století, přeplněný zoufalými 
  muži, nevěrnými ženami, přepychovými auty a levnými motely“. Bizarně zacyklený, jakoby „pozpátku“ puštěný 
  příběh vypráví o jazzovém saxofonistovi (Bill Pullman), jenž objeví videokazetu s bestiální vraždou své krásné 
  tmavovlasé ženy. Vzápětí je z brutálního mordu obviněn, v cele smrti však „vstoupí“ do těla mladého 
  automechanika (Balthazar Getty), jehož okouzlí smyslná blonďatá milenka gangsterského bosse, nápadně se 
  podobající zavražděné oběti (obě „femmes fatales“ hraje Patricia Arquetteová).</p>
  <p>Snímek jako obvykle kombinuje věci hrůzostrašné a banální: režisérův zběsilý svět ohně, krve rudé jako 
  rtěnka z bordelu, perverzních vášní, nočních můr, sadistických zločinů a schizoidních metamorfóz je 
  prostoupen řadou filmových citací. Lynch tentokrát skládá několikanásobný hold Alfredu Hitchcockovi 
  (psychické transformace jsou spojeny s fyzickou proměnou jako u Perkinsova majitele motelu v Psychu, 
  krásné ženy se jako Kim Novaková ve Vertigu vracejí z říše mrtvých s různými barvami vlasů i nehtů i s 
  odlišnou povahou).</p>
  <img class="right" src="img/f18/02.jpg" alt="Bill Pullman a Patricia Arquette" height="223" width="320">
  <p>Lost Highway je však filmem pozoruhodným pouze v jednotlivostech: především díky drásavé zvukové stopě a 
  skvělému soundtracku. Celkově působí – i se všemi makrodetaily rtů, zrnícími obrazovkami, přeostřovanými 
  záběry a tónováním do barev noci či reklamy – jako chladně odtažité stylistické „noir“ cvičení.</p>
  <p>Podobně jako předchozí Lynchovy filmy, i Lost Highway vyvolává řadu znepokojivých otázek, tentokrát 
  ale poskytuje pramálo uspokojivých odpovědí. Surreálné mystérium o vraždě, sexu a ztracené identitě připomíná 
  zmatenou křížovku, jejíž „dvojakou“ tajenku determinuje jekyll-hydeovské rozštěpení většiny charakterů a která 
  jen variuje motivy z filmů Modrý samet, Zběsilost v srdci a Twin Peaks. I ty se sice řídily logikou snu, 
  nikoli rozumu, Lost Highway však nedosahuje ani jejich dráždivé uhrančivosti, ani psychoanalytických přesahů. 
  Lynch publikum zahrnuje matoucími klíči, které by měly pomoci odemknout zámky od tajné třinácté komnaty lidské 
  psýchy, místo toho se ale při prvním použití lámou. Zatímco zmíněné filmy zobrazovaly reálný svět na pokraji 
  chaosu, Lost Highway působí, jako by se i Lynch ve zmateném provozu své dálnice ztratil.</p>
  <p class="autor">
  Autor: <a href="http://home-cinema.zive.cz/user/16" target="_blank">Tomáš Seidl</a>, http://home-cinema.zive.cz
  </p>
  
  <h2 id="zal3">Z diskuzí...</h2>
  <ul>
  <li>Nepochopil jsem, ale kupodivu mi to nevadí :-) Film, který si můžete pouštět jako smyčku stále dokola, 
  ale nejde odhadnout po kolikáté ho pochopíte. Pokud to vůbez lze...
  <span class="uz">(golfista, www.csfd.cz)</span></li>
  <li>Je to šílenec nebo génius? Těžko říct, zvlášt když genialitu a šílenství leckdy nelze přesně odlišit. 
  Každopádně je David Lynch nejstylovější filmový režisér všech dob. V Lost Highway to jasně dokazuje. Neskutečně 
  ponurá atmosféra, schizofrenní děj, kterej, jste-li "normální", nepochopíte, těžká industriální hudba (Manson,
  Rammstein) a brutální násilí. To, že film nepochopíte, paradoxně vůbec nevadí, dvě hodiny na to vydržíte koukat 
  a ani se nepohnout, a to je podstatný.
  <span class="uz">(nash, www.fdb.cz)</span></li>
  <li>Skvěle natočeno, ovšem moc jsem nepřekousl to rozdvojení příběhu. Když ovšem člověk zcela rezignuje 
  na nějaké pochopení, tak pořád zůstane skvěle budovaná atmosféra, působivá démonická postava tajemného muže 
  (Robert Blake) a skvělá scéna na téma "pravidla silničního provozu."
  <span class="uz">(Anthony, www.csfd.cz)</span></li>
  <li>Scénář: Barry Gifford, David Lynch .. Typické. Opakující se motivy, ale kromě originálního postupu mi 
  prostě chybí originalita <b>celku!!!</b> David Lynch totiž zjevně přesně (ne)ví co režíruje a racionální divák 
  tak krutě tápe. Je to dobře či nikoliv? Podle všeobecného ohlasu vidím, že je většině celkem jedno, 
  o čem film vlastně pojednává, když je dobře a tajemně natočený .. jenže to, vědět o co jde a nějak to šikovně 
  vypointovat, mi opravdu chybí! Kladů vidím opravdu mnoho, vlastně celé formální stránka, kompozice scén a hudby, 
  výtečná režie a výborně vedení herci (ta Patricia je tááák sexy), ale ten fádní obsah - škoda dalších slov, 
  která by stejně <b>nic</b> neosvětlila.
  <span class="uz">(Renton, www.csfd.cz)</span></li>
  <li>Naprosto dokonalá vize Davida Lynche. Dokonale natočené. Výborně stylově ozvučené. Temné scény hlavně ze 
  začátku filmu jsou neuvěřitelně působivé. Lynchova hra na pochopení je hodně krutá a komplikovaná... Nakonec i 
  nemožná. Kousek před koncem se dají dokonce odříkavat dialogy (snad každému dojde chvíle kdy na konci zazní 
  hláška "Dick Laurent is death"). Působivější než Mulholland drive. Postava "crazy man" (mystery man) je skvěle 
  strašící a neuvěřitelně působivá(možná je to náhoda, ale přijde mi velká podobnost mezi touto postavou a Smrtí 
  z Šesté pečeti). Celkově je to temný, hnusný, ujetý a geniální film.
  <span class="uz">(Djkoma, www.csfd.cz)</span></li>
  <li>Opravdu "schíza" největší. Typ filmu, který vám nedá spát. Díváte se na něj dokola dokud nemáte aspoň 
  <b>pocit</b>, že jste vše pochopili. Tohoto blaženého stavu však nikdy nedocílíte...
  <span class="uz">(Mmartina, www.csfd.cz)</span></li>
  <li>Děsivej film s nejstrašidelnějším chlapem, jakýho jsem kdy viděla. Celou dobu máte hrozně nepříjemnej pocit 
  a strach, kterej nemůžete pojmenovat. Je to fakt úlet.
  <span class="uz">(xebece, www.fdb.cz)</span></li>
  </ul>
  
  <h2 id="zal4">Možné vysvělení - chronologie</h2>
  <p>
  Jazzový saxofonista Fred Madison žije v chladně zařízeném domě se svou znuděnou ženou Renée. Když manželce ze svých 
  nočních cest za hraním volá, nebere mu telefon. Začíná ji podezírat, že vede dvojí život (viz dále jeho sen). 
  Jednou večer se manželé pomilují, ale už to není, co bývalo. Žena konejší Freda a on jí vypráví o svém snu: 
  hledal volající Renée v domě, našel ji v ložnici, ale nebyla to ona. Čím dál více se saxofonista užírá 
  nejistotou a žárlivostí. Navíc začíná propadat schizofrenii (kazety a minitelevizor představují ve Fredově 
  mozku paměť nového ega, tajemného muže). 
  </p>
  <p>
  Rozhodne se manželku sledovat a zjistí, že je mu opravdu nevěrná. Její milenec se jmenuje Dick Laurent, je mafián 
  a nechává si točit pornografické filmy. V jednom hrála i jeho žena Renée. Sleduje dvojici až k hotelu "Lost 
  Highway". Zde se ubytuje v pokoji č.25, zatímco se manželka a Laurent milují ve vedlejším pokoji č.26. Po 
  odchodu Renée Fred napadne jejího milence a zavře ho do kufru auta. Potom s ním odjede na opuštěné místo do 
  pouště. Pří následné rvačce saxofonista Laurenta zraní nožem. V tom okamžiku se mu zjevuje jeho druhé 
  schizofrenické já v podobě tajemného muže s bledě nalíčenou tváří. Dick se ptá, co po něm Madison chce. Jeho 
  druhé já samozřejmě nevidí. Fred prostřednictvím tajemného muže odpoví, co viděl a saxofonista (tajemný muž) 
  mafiána zastřelí. Fred utíká z místa činu a vrátí se domů, kde později psychickým vyčerpáním usne. Nad ránem 
  procitne, ale noční zážitek si už nepamatuje, protože ho vytěsnil do nevědomí (lépe řečeno ve Fredově těle 
  žijí dvě ega, což je Fred a tajemný muž, pokud získá kontrolu nad Fredovým tělem tajemný muž, tak si věci, 
  které se odehráli pod ním, pamatuje hlavně on, tajemný muž získává kontrolu, když se Fred rozzlobí; v tuto 
  chvíli má kontrolu nad svým tělem Fred, takže si ty události kolem sledování manželky a vraždy Laurenta 
  "pořádně" nepamatuje). Potom má zvukovou halucinaci, že slyší hlas v mluvítku, který mu oznamuje, že jakýsi 
  Dick Laurent je mrtvý. U dveří však nikdo není, což nechápe. 
  </p>
  <p>
  Večer se Madisonovi účastní párty u mladíka Andyho, jehož kdysi poznala Renée v klubu Moke´s. Fredovi se opět 
  zjeví jeho schizofrenické já v podobě tajemného muže. Ten tvrdí, že se s ním setkal v jeho domě a že právě 
  tam se teď nachází. Saxofonista na jeho radu zatelefonuje domů. Tajemný muž stojí před ním, a zároveň mu 
  skutečně odpovídá ze sluchátka. Fred sleduje své odcházející druhé já a ptá se Andyho, kdo že je ten záhadný 
  host. Andy se podívá naznačeným směrem. Fredovu představu nemůže vidět, ale na schodech se baví muž se ženou. 
  A právě o tomto muži prohlásí, že je přítelem Dicka Laurenta. Saxofonista odpoví podle toho, co slyšel z 
  mluvítka. Andy odporuje, že Laurent nemůže být mrtvý, protože v dané chvíli o jeho smrti neví. Když se 
  manželé vracejí domů, má Fred představu, že vidí v bytě podivné stíny. Nikoho však nenajde. V noci si vybaví 
  události včerejšího dne a jeho schizofrenické já zabije Renné.
  </p>
  <p>
  Při výslechu ve vyšetřovací místnosti si ale zase nic nepamatuje. Přestože tvrdí, že manželku nezabil, je 
  odsouzen k trestu smrti na elektrickém křesle. V cele trápí Freda vzpomínky na zohavené manželčino tělo. 
  Vězeňský lékař Smordin dá odsouzenci sedativa a saxofonista po představě - Z ohně a kouře vzniká dřevěná 
  chata. Jde o zpětný záběr vybuchujícího domku. <i>[Dřevěná chata představuje Fredův nemocný mozek. 
  Saxofonista měl ještě nedávno pocit, že se mu hlava rozletí, ale pod vlivem sedativ teď bolesti ustupují.]</i> - 
  usíná. 
  </p>
  <p>
  Pokud budeme vycházet z "Výkladu snů" od Zikmunda Freuda a jeho definice snu, která zní asi takto:
  <br> 
  <b>"Sen je iluzí vycházející z útržků reality s cílem plnit přání spícího."
  </b>,<br>
   tak by se Fredův následný sen dal vyložit 
  takto - Dozorce ráno najde ve Fredově cele jiného muže. Zjistí se, že je to čtyřiadvacetiletý Pete Dayton, 
  který byl odsouzen na podmínku a který má bydlet u svých rodičů. Ti si pro syna přijedou. <i>[Fred by chtěl být
   mladý, nevinný a hlavně propuštěný. Pete ze snu je Fred.]</i> Pete se shledá s kamarády a s milenkou Sheilou. 
   Nepamatuje si, co se s ním stalo, kde byl a odkud má rány na obličeji. Vrátí se do práce k majiteli 
   autoservisu, černošskému invalidovi Arniemu. <i>[Ve snu by chtěl mít obyčejné denní zaměstnání.]</i> Petea vyhledá 
   gangsterský boss pan Eddy. <i>[Dick Laurent je ve snu Eddy.]</i> Detektivové Hank a Lou, kteří mladíka neustále 
   sledují, přehlédnou, že pan Eddy vzal svého oblíbeného opraváře na projížďku mercedesem. Pete je svědkem, 
   jak Eddy brutálně zmlátí a poníží řidiče, který se mu "lepil na zadek". Mladík po návratu přijme peníze za 
   doladění motoru, ale odmítne si od bosse půjčit pornokazetu. <i>[Fred se bojí, aby na kazetě nebyla Renée.]</i> 
   Hank a Lou si až teď mafiána všimnou. Poznají v něm Dicka Laurenta. Dvojice detektivů sleduje Petea i v 
   noci, kdy se mladík miluje v autě se Sheilou. Pete v práci nemůže poslouchat Fredovo saxofonové sólo z 
   rádia. <i>[Nechce mít ve snu se svou profesí nic společného. Noční hraní umožnilo nevěru manželky.]</i> Eddy 
   přijede do servisu s cadillacem. Pete se na první pohled zamiluje do bossovy průvodkyně, krásné Alice 
   Wakefieldové. Ta je na rozdíl od tmavovlasé Renée blondýnka, ale jinak je Fredově ženě k nerozeznání 
   podobná. <i>[Alice ze snu je Renée.]</i> Žena večer přijede sama za Petem a svede ho.
  </p>
  <p>
  Milenci se začnou tajně scházet v hotelích (sledováni Hankem a Louem). Rodiče tvrdí Peteovi, že viděli, co 
  se s ním před časem stalo. Mladík přišel domů se Sheilou a s nějakým neznámým člověkem. O děsivém světelném 
  úkaze, který následoval, však rodiče nedovedou hovořit. <i>[Tahle část snu poukazuje na Fredovu schizofrenii.]</i> 
  Pan Eddy naznačí Peteovi, že ho zabije, pokud bude chodit za Alicí. Alice milenci navrhne, aby spolu okradli 
  jejího bohatého známého, Andyho, jehož poznala v podniku Moke´s. Budou mít peníze na útěk před Eddym. Mladík 
  donutí milenku prozradit, že ji Andy přiměl natáčet pro mafiána porno. Pochopí, že se jí to líbilo, přestože 
  k tomu byla donucena. <i>[Sen vychází z reality.]</i> Sheila ztropí Peteovi scénu a opustí ho. Mladíkovi zavolá domů 
  pan Eddy, který pak předá sluchátko tajemnému muži. Ten Petea k smrti vyděsí vyprávěním o popravách na Dálném 
  východě. <i>[Fredovo schizofrenické já, které ho i ve skutečnosti děsí, se objevuje ve snu.]</i> Podle Alicina plánu 
  Pete omráčí Andyho v jeho domě. Oběť se však probere a zaútočí. Po Peteově zásahu však narazí do skleněné 
  stolní desky, která mu pronikne do mozku. Alice sebere cennosti. Na promítacím plátně běží celou dobu její 
  pornofilm. Pete objeví společnou fotografii Alice a Renée. <i>[Alice ze snu je Renée.]</i> Dvojice odjede Andyho 
  autem do pouště k překupníkovi. Zastaví u dřevěné chaty, ale muž není doma. <i>[Tajemný muž bydlí ve Fredově 
  hlavě.]</i> Alice a Pete se pomilují na zemi. Žena však v nejlepším Petea odstrčí a odejde do chaty. <i>[Skutečnost, 
  že Renée už Freda nemilovala, se odráží ve snu.]</i> 
  </p>
  <p>
  Pete vstane ze země jako Fred. <i>[Pete ze snu je Fred.]</i> Ten objeví v chatě jen tajemného muže, tvrdícího, že 
  Alice odešla a že je to ve skutečnosti jeho žena Renée. Tajemný muž pak s videokamerou pronásleduje 
  prchajícího Freda. Chce vědět, kdo je vlastně on. <i>[Nemocný Fred si není schopen vysvětlit svoji schizofrenii.]</i>
  Policie prohledává byt s Andyho mrtvolou. Všude jsou otisky Petea Daytona. Fred se vrátí ke své vile. Zazvoní
  a do mluvítka oznámí, že Dick Laurent je mrtvý. <i>[Fred si ve snu vysvětluje reálnou situaci. Slyšel zvonek a 
  potom "Dick Laurent je mrtvý" a i když to byla jeho zvuková halucinace, on ji bere jako skutečnou.]</i> Pak 
  zjistí, že dům sledují detektivové Al a Ed. <i>[Vyšetřovatelé Al a Ed se objevují ve snu.]</i> Fred ujíždí autem 
  před policií až do noci. Během jízdy jej na dálnici oslní tajemné světlo a zmučený muž se probouzí ze snu.
  </p>
  <p class="autor">
  Autor: Tomcat, http://home-cinema.zive.cz
  </p>
  <h2 id="zal5">Možné vysvětlení II.</h2>
  <p>Podle mě se ve filmu využívají především 3 základní principy:</p>
  <ol>
  <li><b>Kombinace reálného a vysněného světa</b></li>
  <li><b>Časová nesouslednost</b></li>
  <li><b>Zobrazení schizofrenie</b></li>
  </ol>
  <h3>ad 1)</h3>
  <p>
  Schválně si všimněte, jak funguje snová logika. Ve filmu jsou dvě scény s čísly 25 a 26. Jednou jde Pete 
  po schodech v Andyho domě nahoru, schodiště se změní, oslňující světla, Peteovi teče krev z nosu, Pete mine 
  pokoj č. 25 a jde do pokoje č.26, vidí divně, ale uvnitř je Alice (evidentně se miluje) a říká mu "Chtěl jsi 
  se mnou mluvit, he? Chtěl jsi se mě zeptat proč?" Když dveře zavře, chodba se změní, světla zmizí. Tato část 
  filmu je snem Freda ve vězení. Že Fred spí, víme i z toho, že vězeňský doktor mu dal sedativa a řekl "Teď 
  budeš spát." Podruhé se s čísly 25 a 26 setkáváme, když Fred jede na konci filmu do hotelu "Lost Highway", 
  ubytuje se v pokoji č.25, čeká až odejde Renée a pak napadne Laurenta v č.26. Tato část filmu je realitou. 
  Proč? Protože sen je iluzí vycházející z útržků reality. Jedna z těch scén je realitou, aby se potom mohla 
  "pozměněně" objevit ve snu. A pro to, že první uváděná scéna je snem, svědčí kromě dalšího i to, že Alice 
  nemůže být dole, kde okrádá mrtvého Andyho a zároveň nahoře. Z těch dvou otázek jsme zase schopni odvodit, 
  že Fred zabil Renée bez toho, aby vysvětlila, proč mu byla nevěrná. Ve snu ho to trápí, ale raději "zavře 
  dveře", aby mu Renée (Alice) neřekla něco ošklivého.
  </p>
  <p>
  Když se v reálné scéně Fred s Renée vracejí autem z večírku domů, tak se ji Fred ptá, odkud zná "vidláka" 
  Endyho. Renée mu odpoví, že ho potkala v podniku "Moke's" a že jí dohodil nějakou práci. Na otázku jakou 
  práci, ale nechce odpovědět. Víme, že kromě toho, že sen je iluzí vycházející z útržků reality, má také 
  plnit přání spícímu. Ve Fredově snu Alice (Renée) vykládá Petemu (Fred), že ji Andy, kterého poznala v 
  "Moke's" dohodil práci u Laurenta a že nevěděla jakou. No a Fred si ve svém snu na tu nezodpovězenou otázku 
  z auta odpoví: Renée (ve snu Alice) přišla do domu Dicka, byla donucena se svléci, ale potom se jí to 
  nicméně zalíbilo a začala hrát v pornofilmu. S tím, že hrála v pornofilmu měl samozřejmě pravdu, nicméně 
  jakým způsobem byla přijata, si vysnil.
  </p>
  <p>
  Scéna, kdy je Fred v cele je reálná. Všimněte si, že se dlouze dívá na lampu u stropu. Tohle se projeví do 
  jeho pozdějšího snu (Když Alice zruší schůzku s Petem, tak potom Pete sedí v místnosti a kouká na lampu u 
  stropu, která jak už to ve snu bývá, vypadá sice jinak než v cele, nicméně v následném detailu je vidět, že 
  je stejná). I v tomto případě se promítla realita do snu.
  </p>
  <p>
  Tajemný muž se zná s Eddym ve Fredově snu, protože v "reálné" scéně (v úvozovkách proto, že je reálná, ale 
  vidíme ji z pohledu schizofrenika - Freda), kde se Fred ptá na večírku Andyho, kdo že je ten muž na schodech
   (Fred tam vidí tajemného muže <i>[své druhé schizofrenické já]</i> a o toho se mu jedná, "nějakého muže" a nějaké 
   ženy; Andy tam vidí "nějakého muže" a o něm si myslí, že je ten, na koho se Fred ptá + nějaké ženy) mu Andy
    odpoví, že je to přítel Dicka Laurenta. Díky tomu si Fred přiřadil - tajemný muž = přítel Dicka Laurenta. 
    atd...
  </p>
  <h3>ad 2)</h3>
  <p>
  Vyplívá především z 1a). Nejdřív musel být Dick Laurent zabit a až potom můžou být scény "Nad ránem procitne, 
  ale noční zážitek si už nepamatuje, protože ho vytěsnil do nevědomí. Potom má zvukovou halucinaci, že slyší 
  hlas v mluvítku, který mu oznamuje, že jakýsi Dick Laurent je mrtvý. U dveří však nikdo není, což nechápe." 
  To co slyší z intercomu (nejdřív zvonek a potom "Dick Laurent je mrtev") je Fredova zvuková halucinace. Je 
  to schizofrenik (ve Fredově mozku jsou 2 ega, ego původní Fred a ego tajemný muž. Fredovo tělo jako ego 
  tajemný muž zabilo Laurenta. Vzpomínky na tuto vraždu má tedy toto ego. V tuto chvíli ovládá Fredovo tělo ego 
  původní Fred, takže si tuto vraždu nepamatuje. Ale protože je to přece jenom jeden mozek, ne dva, tak i 
  určité malilinkaté vzpomínky může z toho mít původní ego - třeba to jméno Dicka, které jako "tajemný muž" 
  zjistil a třeba to, že je ten Dick už mrtev). Ta scéna na konci (je snová) souvisí s touto reálnou scénou. 
  Sen je iluzí vycházející z útržků reality. Freda (ego původní Fred) zajímalo v té první (reálné scéně), kdo 
  na něho zvonil a mluvil, a protože ve snu ZVONÍ A MLUVÍ SÁM NA SEBE, vyplívá, že to tenkrát opravdu byla jeho
   halucinace. Ty zvuky auta a houkačky v té reálné scéně taky slyšel a proto (Sen vychází z té předchozí 
   reality) se objevují v jeho snu (přijela policie s houkačkou).
  </p>
  <p>
  A teprve potom může být zase scéna na večírku. Tady je jasně vidět potom, co Andy řekne "Nevím, jak se jmenuje, 
  ale myslím, že je to přítel Dicka Laurenta.", jak Fred v tom svém mozku loví. Nejdříve řekne "Dick Laurent 
  je ale mrtvý" a když se ho Andy zeptá, jak to ví a pokračuje ve smyslu: "To je blbost. Dick nemůže být 
  mrtvý" ( v dané chvíli Andy neví, že už ho Fredovo tělo pod vedením ega tajemný muž zabilo), se snaží tyto 
  vzpomínky vylovit. Což se mu ale nepodaří. Tyto vzpomínky má ego tajemný muž a ne ego původní Fred. Proto 
  taky ve vyšetřovací místnosti Fred tvrdí, že manželku nezabil. V dané chvíli je přepnutý na ego původní Fred,
   takže on neví, že ji jako ego tajemný muž zabil. atd...
  </p>
  <h3>ad 3)</h3>
  <p>
  Jednu scénu sledujeme takto - Laurent řekne tajemnému muži: " Ty a já, pane, jsme opravdové děvky, není to 
  tak?" Načež tajemný muž Laurenta zastřelí. Pak se přiblíží k Fredovi a něco mu pošeptá do ucha. Potom 
  tajemný muž zmizí a najednou má Fred pistoli ve své ruce. Ve skutečnosti se ale stala takto - Laurent si 
  všiml schizofrenie Freda. Řekne Fredovi tu větu, kterou mu chce naznačit, já jsem špatný a v pytli, ale ty
  jsi taky špatný (tvoje druhé schizofrenické já) a díky své nemoci taky v pytli. Načež Fred jako ego tajemný 
  muž Laurenta zastřelí. Vyznění toho ŠEPTÁNÍ je v tom, abychom si uvědomili, že Fredovo tělo v tu chvíli 
  poslouchá (ve významu ovládání) tajemného muže (druhé ego). I proto potom tajemný muž zmizí jako pára nad 
  hrncem (není to reálná osoba, je to pouze psychický stav mysli) a Fred (Fredovo tělo) drží pistoli ve své 
  ruce.
  </p>
  <p>
  Možná bych se ještě mohl trochu více rozepsat o tom sledování Renée Fredem. Tady se dá vyjít z té "reálné" 
  scény (v úvozovkách proto, že je reálná, ale vidíme ji abstrakčně), kde tajemný muž podá Laurentovi 
  minitelevizor. Na displeji potom vidíme, jak v Andyho domě sleduje skupina lidí sadomaso-pornofilm ve kterém 
  hraje Renée. Také vidíme, že Laurent stojí pod promítačkou a ošahává Renée. Vedle nich ještě stojí Andy a 
  šmíruje je. Tahle scéna se dá vnímat takto: "Fred jako ego tajemný muž dává nahlédnout Laurentovi do svých 
  vzpomínek." nebo-li přesněji "Fred jako ego tajemný muž odpoví, co viděl, když sledoval Renée.". Stejně jako 
  videokazety tak i tady minitelevizor představuje Fredovy vzpomínky (lépe řečeno tajemného muže jako jednoho ze 
  dvou eg žijícího ve Fredovém těle). Reálně tato média ve filmu samozřejmě neexistují. Z toho tedy vyplívá, že 
  Fred (psychicky v dané chvíli tajemný muž) stál někde skrytý u Andyho domu (je hodně prosklený) a toto 
  sledoval. Abychom si tuto úvahu definitivně potvrdili, tak si vypomůžeme Fredovým snem ve vězení. Zdálo se mu, 
  že Pete (Fred) přelezl plot u Andyho domu, pak šel kolem bazénu ke dveřím. Víme, že sen je iluzí vycházející z 
  útržků reality. Takže teď už máme potvrzeno, že v reálu Fred (psych. tajemný muž), když sledoval Renée, 
  přelezl plot, šel kolem bazénu a někde odsud sledoval dění v Andyho domě. Z toho, že Renée hraje v 
  sadomaso-pornofilmu a ještě se u něho sexuálně vzrušuje s Laurentem, nám zase může dojít, proč ji normální sex 
  s Fredem nemůže uspokojit a proč mu tedy zahýbá. atd...
  </p>
  <p>
  Takže film by se dal interpretovat takto: "Schizofrenní Fred jako ego tajemný muž zabije milence své ženy a 
  potom i manželku samotnou. Ve vězení usne a zdá se mu, že jako mladý Pete opustil vězení. Na konci filmu se 
  z tohoto snu probudí."
  </p>
  <p class="autor">
  Autor: Tomcat, http://home-cinema.zive.cz
  </p>
  <h2 id="zal6">Možné vysvětlení - další příklady</h2>
  <p>
  Na objasnění Fredova pocitu při neúspěšném milování s Renée v baráku tu máme taky jeho sen ve vězení. Zdálo 
  se mu, že se Pete (Fred) miluje s Alice (Renée) v poušti a ona mu říká: "Nikdy mě nebudeš mít.", což 
  přeneseně znamená "Nikdy tě nebudu skutečně milovat". Takže Fredovi se to milování nepovedlo, protože při 
  tom cítil, že ho Renée nemiluje, že dostává pouze její tělo a ne kvůli tomu, že by nemohl.
  </p>
  <p>
  Fred jde hrát do klubu a když zavolá domů, tak zjistí, že manželka není doma. Jeho žárlivost dosáhne stupně, 
  kdy se u něho rozjede schizofrenie. To je znázorněno "první kazetou". Něco se k nim dobývá do domu. Je to 
  dvojsmysl. Dům zároveň představuje Fredovu hlavu. Do Fredovy hlavy se snaží dostat druhé ego. Tajemný muž na 
  večírku: "Pozval jsi mě. Nemám ve zvyku chodit tam, kde nejsem pozvaný." -> "Vyvolal jsi mě svoji 
  žárlivostí." Když se potom další noc Fred pomiluje s Renée, milování se mu nepovede, protože cítí, že ho 
  manželka nemiluje, schizofrenie se rozjíždí definitivně. Místo obličeje Renée uvidí obličej tajemného muže 
  (druhého já). Tady už Fredův mozek stvořil přímo podobu druhého ega. A po tom, co manželé zalehnou, se Fred 
  začne procházet po domě jako ego tajemný muž. To je znázorněno "druhou kazetou". Takže ty scény s těmi 
  "kazetami" jsou takovým výrazovým prostředkem Lynche k zobrazení vzniku a postupující schizofrenie u Freda a 
  ty "kazety", lépe řečeno ten "záznam na nich", představují vzpomínky Freda přepnutého na ego tajemný muž. 
  Jakoby se Fred u výslechu snažil lovit vzpomínky druhého ega (přehrával si je v hlavě) a tím zjistil, co v 
  těch jednotlivých nocích dělal. Když se neúspěšně pomiloval s Renée, tak potom ještě chodil po domě jako 
  tajemný muž a když přijel z večírku, tak manželku jako ego tajemný muž zabil. Je to logické. Když ti 
  policajti přišli k Madisonovým domů, tak tam přišli kvůli kazetám, ale ty kazety nemohou být skutečné, 
  protože je natočil tajemný muž (jediná postava ve filmu, která měla kameru a točila), který taky není 
  skutečný. Mohl by je teoreticky natočit Fred. Je přece vlastně i tajemným mužem, i když o tom neví. Ale ani 
  tohle nejde, protože na druhé kazetě je natočený sám Fred s manželkou, když spí a ta kamera se pohybuje 
  (není na stativu). Takže když nejsou kazety skutečné, tak ve skutečnosti nemohou kvůli nim přijít policajti 
  do domu Madisonových a Fred s Renée je nemohou dostávat na zápraží. Musí to tedy být abstrakce.
  </p>
  <p>
  Tajemný muž se baví s Fredem na večírku. Tajemný muž: "Vlastně jsem tam i teď." Fred: "Kde že jste teď?" 
  Tajemný muž: "Ve tvém domě (hlavě)." Fred: "To je nějaká blbost!" Tajemný muž: "Zavolej mi (vyvolej mě v 
  hlavě)." Fred: "Jak ses dostal do mého domu (hlavy)?"
  </p>
  <p class="autor">
  Autor: <a href="http://www.csfd.cz/uzivatele.php?viceouzivateli=24884">Tomcat</a>
  </p>
<?php include "./scripts/paticka.php"?>
